PRAEFATIO.

QVOD anno demum 1878 prodit haec noua Catulli editio, cum iam
quattuor ante annos postulata fuerit, multae sunt causae; sed nihil me
magis impediit ad baec festinantem quam commentarii cura, quem
diu ac diligenter conscriptum anno 1876 uulgaui. Is liber quanto
labore 'mihi eonstiterit, non fugiet legentes, saltem si cum commenta-
riis compararint quos ad id usque tempus contenti euoluebamus.
Quaecumque enim mihi 1 pueritia semper in his studiis uersato, inde
autem ab anno 1859 operam in Catullo praecipue ponenti, occurre·
bant quae lucem possent poetae offundere, hacc in ordinem redigere
non leuis curae fuit. Itaque nemo mirabitur me commentario de·
tentum ad alteram curam textus recensendi tardius nec nonnisi per
interualla rediisse. Etsi enim uulgatis Behrensii Analectis Catullianis
(1874) Prolegomena mea iterum retractare coeperam, eaque pars
huius libri cum carminibus I-XXX insequente 111110 impressa est,
ulterius progredi religionem habui donec interpretationem carminum
non absoluissem modo sed etiam publice edidissem.

Quod ego primus in editione anni 1867 feceram ut codicem
Canonicianum 30 (0) integrum exhiberem, neglexit id Lucianus
Muellerus qui in praefatione editionis suae (1870) nihil sibi
adfuisse dixerit instrumenti critici nisi quod Sclrwabii diligentia
comparasset, idemque ex Germanensi Laurentiano Colbertino
Datano multa, ex Canoniciano nihil excerpserit. Huius discipulus
Behrensius, magistro suo nequaquam par artc metrica, sagax

crisi codicum, comparatis quae in GO caeterisque a me exhibitis
b

 

