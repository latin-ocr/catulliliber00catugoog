PRAEFATIO. vii

ensem uiginti tantum uel triginta, non uideo cur GO tanquam unice
sinceri habendi sint, Bononiensis cumque eo Laurentianus tanquam
interpolati abiciantur. Neque enim reete illud adseuerat Behrensius
doctos Italos saeculi XV corrigendi libidine omnia, dum sanant, cor-
rupisse: codices eius temporis si sorte careant interpolationibus extra
Italiam exaratos: contra ante id tempus religionem luisse quicquam
inferre quod emendationis esset. Simplicior ista discretio, non uerior.
Ego illud pro uirili adfirmarim: extare non paucos codices saeculi XV,
praecipue inter 1400-1430‚ qui interpolatoris manum non experti sint:
non deesse quae etiam saec. XlV interpolata uideantur: uix satis
temperanter rem in lubrico sitam tractari tanquam secura sit ¹. Ecquis
erit qui Lachmannum eredat uirum ingenio acutissimum, studiis atque
omni doctrina instructissimum, sententiam quam de Datano ac San·
teniano tulerit, etiam post inuentos G et Oita luisse mutaturum ut
interpolatos illos, sinceros hos ex omnibus solos indicauerit? Aut
ego fallor aut ad ueram Catulli crisin libris post 1400 scriptis non
erit supersedendum.

ln uniuersum illud de Behrensio iudic0, festinantius locutum. Velut
de Datano quae edixit non modo falsa mihi uidentur, sed ita falsa ut
periculo sint incaute accipientibus. Esto enim ut interpolatione non
careat: concedatur id quod nequaquam demonstratum est, librarium
antiquam scripturam consulto adhibuisse ut antiquitatis speciem
fucatae adiceret, non ut exemplar, quod describebat, quam fidissime
imitaretur: non tamen idcirco credas tot Datani lectiones aut singulares
autin Riccardiano tantum et nostro a simul inuentas ex mero arbitrio
scribae prouenisse, siue consulto pristinam speciem reuocanda, siue
quod socordia luerit indiligentior. Dic mibi, ‘ista nouas lectiones
procreandi libido' ecqua tandem est? Ego multa correcta a scribis,
nonnulla interpolata, pauca etiam conficta inueni: nullum noui
codicem qui ut falsam induceret speciem uetustatis, non solum scrip-
tura ueteri sed uerbis etiarn in medii aeui barbariem immutatis

corruptus sit. Qua quidem in re ipse se Behrensius coarguit: dicit
enim saec. XV fidem demi quia uitiatum sit emendationibus doctorum ;

¹ ‘lllud secure possis adfirmare nullum illius temporis codicem (dicit saec. xv) plane
carere Italorum interpolationibus! Behrensius, Proleg. p. xii.

ba

 

